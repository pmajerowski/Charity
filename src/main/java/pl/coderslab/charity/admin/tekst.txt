Na reklamę sklepu postanowiłam przeznaczyć maksymalną kwotę, na jaką pozwala
dofinansowanie, ponieważ dla małego i nowego biznesu jest to szczególnie ważne, aby na starcie
zostać zauważonym na rynku i zdobyć pierwszych klientów. Większość z tych środków
przeznaczona zostanie na reklamę w internecie, ponieważ to w tej przestrzeni będzie działał i rósł
mój biznes, jednak w tej kwocie zawarte są również takie wydatki, jak np.: wydruk wizytówek,
ulotek z logo i ilustracją.
Reklama nie okaże się jednak skuteczna, kiedy szata graficzna, przejrzystość oraz
intuicyjność sklepu nie będą spełniały oczekiwań potencjalnych klientów, dlatego chciałabym
również przeznaczyć część pieniędzy na pomoc profesjonalisty w zaprojektowaniu sklepu.
Ostateczna cena takiej usługi wynika z wielu czynników, które zostają ustalone w rozmowie z
programistą podczas rozpoczęcia prac, dlatego zaokrągliłam kwotę do około siedmiu tysięcy
złotych. Kolejne wydatki to zakup materiałów i surowców do pracy, dzięki czemu będę w stanie
zaprojektować kolekcję biżuterii oraz wykonać pozostałe produkty na sprzedaż. Zaopatrzenie się
w takie ilości materiałów na starcie pozwoli mi bezstresowo zająć się tworzeniem bez ryzyka
konieczności ciągłego domawiania surowców.
Gotowe produkty chciałabym zaprezentować na stronie sklepu możliwie jak najlepiej, dlatego
zdecydowałam się przeznaczyć sporą część pieniędzy na zakup profesjonalnego sprzętu do
fotografii: aparatu, obiektywu oraz statywu. Wierzę, że dobrze sfotografowany produkt stanowi
połowę sukcesu w jego sprzedaży, dlatego niezbędne dla mnie jest posiadanie dobrego sprzętu.
Wybrałam model aparatu, który jest zarówno profesjonalny, jak i budżetowy w kategorii
profesjonalnych lustrzanek cyfrowych - Canon EOS 6D Mark II. Ważne są dla mnie jego
nowoczesne parametry, takie jak: możliwość nagrywania wideo w wysokiej rozdzielczości, zdalne
sterowanie aparatem, czy możliwość połączenia się z innymi urządzeniami dzięki funkcji
Bluetooth. Aparat jest przy tym niezwykle lekki i mały, co jest kolejnym plusem pracy. Do aparatu
dobrałam wielofunkcyjny obiektyw, który będzie idealny do fotografowania produktów zarówno
w zbliżeniu, jak i w przypadku sesji zdjęciowych z wykorzystaniem modelek.
Istotnym dla mnie elementem w przypadku fotografowania produktów jest również statyw, który
umożliwi mi na swobodne fotografowanie mojego asortymentu w sytuacjach, kiedy nie będę miała
pomocy modelki - wówczas będę mogła szybko sfotografować produkt na sobie. Statyw pomoże
mi również w nagrywaniu stabilnego obrazu wideo do promocji mojej firmy.
Kolejnym sprzętem, który pomoże mi w budowaniu marki jest tablet graficzny, który jest
urządzeniem wielofunkcyjnym - w razie potrzeby może służyć jako mały laptop z dostępem do
internetu, ale ja chciałabym z niego korzystać przede wszystkim ze względu na jego parametry
pomocne przy tworzeniu ilustracji oraz oprawy graficznej sklepu. Wybrałam model
półprofesjonalny, ponieważ obsługa programów graficznych nie stanowi podstawy mojej
R A Z E M : 35 500

13

działalności, ale jednak jest na tyle ważna, że tablet z niższej półki cenowej mógłby nie spełniać
moich oczekiwań. Zdecydowałam się na taki model pomimo ceny, która nieco przewyższa
maksymalną kwotę, którą mogę przeznaczyć na tego typu sprzęt w ramach dofinansowania.
Chciałabym tym samym rozliczyć jedynie dopuszczalną część kwoty za zakup tego sprzętu, a
pozostałą kwotę ceny tabletu dopełni wkład własny.
Takie urządzenie będzie niezbędne w przygotowaniu logo, oprawy graficznej sklepu
internetowego, tworzeniu metek produktów oraz grafik promocyjnych na portale społecznościowe
mojego sklepu.
Aby móc w pełni wykorzystać umiejętności tabletu, niezbędny jest dodatkowy zakup: rysika,
dzięki któremu będę mogła obsługiwać programy graficzne bardzo intuicyjnie. Na start wybrałam
bardzo tani program do grafiki wektorowej - Procreate, który jest w pełni kompatybilny z
wybranym przeze mnie modelem tabletu, a licencja na jego użytkowanie to tylko 74,99 zł.
Pozostałe koszta to materiały niezbędne do pakowania i wysyłki zamówień, takie jak: woreczki do
biżuterii, pudełka, taśmy, metki. Dzięki możliwości spersonalizowania woreczków do biżuterii
zyskam zarówno produkt do jej spakowania, jak i dodatkową reklamę. Stempel z logo sklepu
również będzie spełniał taką funkcję - jego odbicie będzie zdobiło kartony wysyłkowe z gotowymi
produktami. Myślę, że drukarka etykiet samoprzylepnych jest również bardzo pomocnym
urządzeniem przy prowadzeniu sklepu internetowego, dzięki czemu nie będę zużywać nadmiernej
ilości papieru do wydruków etykiet wysyłkowych oraz ograniczę zużycie taśmy klejącej podczas
pakowania paczek.